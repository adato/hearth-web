<div class="abstract">
	<h2>Podmienky Hearth.net v kocke</h2>
	<h3>alebo buďte zodpovední a bavte sa</h3>
	<p>Kým si založíte profil, prečítajte si podmienky celé. Poznáte to: kliknúť môžeš, prečítať musíš.</p>
	<h4>Čo sme zač</h4>
	<p>Hearth.net je web spravovaný spolkom Adato Paradigma. Ide nám o šírenie láskavosti v bežnom živote a preto robíme tento web. Tu si vy, naši užívatelia, dávate dary a plníte priania. Od maličkostí cez veľké veci, služby alebo schopnosti.
	</p>
	<h4>Dar je... dar</h4>
	<p>
	Okolo daru sa u nás všetko točí. Nie sme burza, pracovný portál ani online blší trh. Všetko prebieha nezištne, bez akýchkoľvek nárokov a očakávaní darujúceho. Cieľom je vždy radosť. Radosť z toho, že ju môžete poslať ďalej do sveta, medzi druhých.
	</p>

	<h4>Viete, s kým hovoríte?</h4>
	<p>Vzájomná dôvera a transparentnosť sú pre nás kľúčové. Komunikujte tak, ako ste zvyknutí tam vonku. Dávajte úprimnú spätnú väzbu pod svojím menom, s osobnou fotkou a vyplneným profilom. Nezabudnite, že sme na internete – vždy vás vidí viac očí, než vidíte vy.
	</p>

	<h4>Ako sa do lesa volá</h4>
	<p>Na Hearth.net platia rovnaké pravidlá a zákony, ako v každom právnom štáte. Ich porušením znášame následky. Ale ešte niečo. Dbáme na ľudskú slušnosť a ohľaduplnosť. Nebojte sa ozvať tomu, kto sa k vám zachoval nekorektne. I negatívne hodnotenie pomôže, ak bude zdvorilé. </p>

	<h4>Prečo to robíme</h4>
	<p>Pre radosť! Aby bol náš svet zase o niečo lepší. Nejde o dary, ide o darovanie.
	</p>
	<br>
	<p>Je to jasné, čo hovoríte? Napriek tomu – mrknite i na podmienky v plnom znení. Teraz sa vám už budú čítať jedna báseň.</p>
</div>
<br><br><br>

<div class="scroll new-terms">
	<h3>Podmienky používania Hearth.net</h3>
	<h3>Účinné odo dňa 21.12.2015</h3>
	<ul>
		<li>
			<dl>
				<dt>1. Čo je Hearth.net?</dt>
				<dd>1.1. Internetová prezentácia dostupná v sieti internet z http://www.hearth.net/ (ďalej len: „stránky“) je súčasťou služieb prevádzkovaných spolkom Adato Paradigma, o. s., sídlom: Nádražní 740/56, Praha 5 Smíchov, 150 00, Česká republika, IČ: 22761845 a jeho spolupracujúcimi partnermi (ďalej len: „spolok“).</dd>
				<dd>1.2. Účelom stránok je umožniť Vám (teda užívateľovi či užívateľke stránok) kontakt s inými užívateľmi, za účelom vzájomného poskytovania a požadovania bezodplatných služieb, darovania a prijímania hmotných i nehmotných statkov, prípadne vzájomnej komunikácie.</dd>
				<dd>1.3. Cieľom spolku je taktiež snaha o rozvoj spolunáležitosti vo vnútri užívateľských komunít, prirodzene tvorenými spoluprácou užívateľov.</dd>
			</dl>
		</li>
		<li>
			<dl>
				<dt>2. Ako môžete naše stránky využiť?</dt>
				<dd>2.1. Naše stránky sú platformou pre vzájomnú komunikáciu užívateľov za účelom poskytovania darov – darovanie je teda hlavným obsahom aktivít na Hearth.net. V žiadnom prípade nie je za to, čo ostatným ponúkate a poskytujete, možné požadovať akúkoľvek odplatu, akékoľvek iné protiplnenie či výmenu.
				</dd>
				<dd>2.2. Na našich stránkach si môžete bezplatne založiť svoj užívateľský účet a používať ho na zverejnenie svojho užívateľského profilu, prezentáciu svojich záujmov a potrieb a na nadviazanie komunikácie s inými užívateľmi.</dd>
				<dd>2.3. Podmienkou používania stránok (teda vytvorenia užívateľského profilu a jeho aktívneho užívania) je úplné dodržiavanie týchto Podmienok používania Hearth.net (ďalej len: „podmienky“), platných zákonov ČR, ale tiež dodržiavanie elementárnej slušnosti a korektnosti.</dd>
			</dl>
		</li>
		<li>
			<dl>
				<dt>3. Aké pravidlá očakávame, že budete rešpektovať?</dt>
				<dd>3.1. Pretože chceme ponúkať služby s vysokou mierou transparentnosti a dôvery medzi užívateľmi, budeme vám službu poskytovať len za nasledujúcich podmienok:
					<ul>
						<li>
							3.1.1. Na našich stránkach môžete vytvoriť a používať len jeden užívateľský účet. 
						</li>
						<li>
							3.1.2. Pokiaľ sa registrujete ako fyzická osoba, použijete k registrácii svoje plné občianske meno a najlepšie profilovú fotografiu, ktorá zodpovedá Vašej súčasnej podobe. Váš vek musí byť najmenej pätnásť rokov. Pokiaľ sa budete registrovať ako osoba právnická, použijete firmu (teda názov vašej organizácie), profilová fotografia v takom prípade má byť tematicky vhodná a neurážlivá. Nenecháte inú osobu používať svoj účet, ani nikomu nebudete poskytovať heslo k svojmu účtu.
						</li>
						<li>
							3.1.3. Na našich stránkach nesprostredkovávame zamestnanie. Nesmie sa u nás ponúkať možnosť pracovať za mzdu či inú odmenu (a taktiež i žiadať), a akákoľvek činnosť vykonaná cez naše stránky musí byť plne dobrovoľnícka, teda bez nároku na vopred deklarované protiplnenie.
						</li>
						<li>
							3.1.4. Nebudete Váš účet používať na komerčnú prezentáciu. Nikdy nesmiete ostatných užívateľov v súlade s dobrými mravmi obťažovať rozosielaním alebo vkladaním nevyžiadaného obsahu a reklamou.
						</li>
						<li>
							3.1.5. Je v poriadku, pokiaľ sa vo svojom profile prezentujete ako podnikateľ darujúci svoje služby bez akýchkoľvek ďalších nadväzujúcich podmienok. Nie je však v poriadku, pokiaľ vo svojom profile uvediete ponuku ďalších výrobkov za odplatu, podmieňovať poskytnutie služby zdarma odobraním platenej služby, darovanie zľavy na svoje výrobky apod.
						</li>
						<li>
							3.1.6. Nie je v poriadku, a je zakázané, ak ponúkate služby, poskytnutie ktorých má za cieľ presvedčiť iného užívateľa o výhodnosti účasti vo finančných a obchodných transakciách - napr. finančné poradenstvo, poisťovacie konzultácie, výlety zdarma s obchodnou prezentáciou, rôzne „vzdelávacie akcie“ obchodných systémov (MLM) a nimi distribuovaných produktov, požičiavanie peňazí za úrok, apod. Nemôžeme prostredníctvom stránok tiež podporovať akékoľvek sociálne patologické javy v spoločnosti (teda napríklad: závislosti na návykových látkach, gambling, náboženský fanatizmus, ohrozovanie mravnosti apod.).
						</li>
						<li>
							3.1.7. Nebudete svoj účet využívať na prezentáciu a ponuku služieb a vecí, ktorých realizácia je protiprávna a/alebo služieb a vecí, ktoré sú vo výraznom rozpore so všeobecne uznávanými etickými a morálnymi pravidlami (ide napr. o ponuku nelegálnych drog, kopírovanie autorsky chránených diel, sprístupnenie škodlivého obsahu apod.).
						</li>
						<li>
							3.1.8. Beriete na vedomie, že stránky sú súčasťou verejnej siete internet a že nie je možné zabrániť tomu, aby sa obsah nahraný vo vašom účte nedostal mimo stránky samotnej (napr. screenshotom obrazovky zo strany iného užívateľa). Nahrávajte na stránky teda len obsah, pri ktorom vám táto skutočnosť neprekáža.
						</li>
						<li>
							3.1.9. Transakcie medzi užívateľmi stránok sú vždy darovaním. Preto nesmiete za to, čo ostatným ponúkate a poskytujete, požadovať peňažnú úplatu, ani poskytnutie daru podmieňovať akýmkoľvek iným protiplnením či výmenou. Požiadavka na dodanie vstupného materiálu alebo na vytvorenie podmienok vhodných na odovzdanie daru, nie je obvykle požiadavkou na protiplnenie.
						</li>
						<li>
							3.1.10. K všetkému autorskému obsahu, ktorý na stránky nahrávate, musíte mať autorské práva, prípadne disponovať licenciou, ktorá zverejnenie takého obsahu dovoľuje.
						</li>
					</ul>
				</dd>
			</dl>
		</li>
		<li>
			<dl>
				<dt>4. S akými ďalšími skutočnosťami by ste pri využívaní stránok mali počítať?</dt>
				<dd>4.1. Naším cieľom je zaistiť, aby pre Vás stránky plnili účel, kvôli ktorému sú prevádzkované, teda poskytnúť platformu pre umožnenie efektívneho poskytovania darov. Existujú však i skutočnosti, ktoré nemôžeme ovplyvniť, a preto pri využívaní stránok vezmite, prosím, na vedomie:
					<ul>
						<li>4.1.1. Zaväzujeme sa, že obsah Vašej komunikácie s inými užívateľmi neposkytneme žiadnej tretej osobe, nebudeme do obsahu správ zasahovať, ani správy cenzurovať, pokiaľ to od nás nebude platná právna úprava vyžadovať.</li>
						<li>4.1.2. Nie sme zodpovední za pravdivosť, aktuálnosť, ani relevantnosť údajov zverejnených užívateľmi v ich profiloch. Nenesieme žiadnu zodpovednosť ani za obsah ponúk a požadaviek zverejnených užívateľmi, alebo za užívateľské profily a obsah užívateľmi sprístupnený.</li>
						<li>4.1.3. Transakcie prebiehajú vždy priamo medzi užívateľmi. Nie sme zodpovední za skutočné uskutočnenie transakcií (reálne poskytnutie daru), na ktorých sa dohodnete s inými užívateľmi, za súlad deklarovaných vlastností a podoby darov s ich reálnou podobou, ani za čas a spôsob uskutočnenia transakcie zo strany užívateľov. Beriete týmto na vedomie, že žiadnym spôsobom neručíme za právny súlad Vami uskutočneného darovania inému užívateľovi či obdržanie daru od iného užívateľa s príslušnými právnymi predpismi.</li>
						<li>4.1.4. Naším cieľom je poskytnúť Vám čo najkvalitnejšie služby spočívajúce v poskytnutí platformy pre zdieľanie informácií, avšak nezaväzujeme sa k ničomu, čo súvisí s ich dostupnosťou, plynulosťou alebo funkčnosťou, ani k ničomu, čo súvisí s Vašimi očakávaniami ohľadom podoby a fungovania našich služieb.</li>
						<li>4.1.5. V prípade, že zistíme, že porušujete niektoré z podmienok a pravidiel, stanovených týmito podmienkami, platnou legislatívou, všeobecne uznávané etické či morálne pravidlá, zásady slušného správania, alebo pri inom vážnom podozrení na zneužitie účtu alebo služieb stránok, sme oprávnení podľa miery Vášho pochybenia: a) Vás na situáciu upozorniť a stanoviť lehotu na nápravu, pričom v tejto súvislosti môžeme Váš užívateľský účet alebo jeho funkcie tiež pozastaviť. Pokiaľ závady včas a úplne neodstránite, alebo bude miera pochybenia závažná, b) môžeme Váš účet zmazať. Na takýto zásah Vás nemusíme vopred upozorňovať.</li>
						<li>4.1.6. Naše služby môžeme kedykoľvek v budúcnosti rozširovať, modifikovať i rušiť, a to i bez predchádzajúceho oznámenia takých úprav.</li>
					</ul>
				</dd>
			</dl>
		</li>
		<li>
			<dl>
				<dt>5. Aký je náš vzťah k Vašim daňovým povinnostiam?</dt>
				<dd>5.1. V rámci korektného využívania stránok môže medzi užívateľmi vzájomne dôjsť tiež k situáciám, ktoré môžu byť predmetom daňovej povinnosti niektorého z užívateľov, a to podľa českej alebo tiež zahraničnej právnej úpravy.</dd>
				<dd>5.2. Máte vlastnú zodpovednosť za zaistenie správneho odvodu daňových povinností v Českej republike, prípadne ostatných krajinách, pokiaľ je pre ne relevantná daňová legislatíva inej jurisdikcie.</dd>
				<dd>5.3. Spolok nie je v postavení ani poplatníka ani platcu dane z príjmu či inej dane, a nenesie preto žiadnu zodpovednosť za to, či a akým spôsobom plnia užívatelia stránok svoje vlastné daňové povinnosti vo vzťahu k Českej republike alebo k inému štátu.</dd>
				<dd>5.4. Majte, prosím, na pamäti, že súčasťou týchto podmienok je i Vaša povinnosť dodržiavať úplne a bezvýhradne platnú legislatívu, a neohrozujte porušovaním tejto povinnosti samých seba, iných užívateľov alebo spolok.</dd>
			</dl>
		</li>
		<li>
			<dl>
				<dt>6. Kedy od Vás môžeme požadovať náhradu škody?</dt>
				<dd>6.1. Ako užívateľ sa zaväzujete, že spolku uhradíte celkovú škodu, ktorá mu vznikne následkom nárokov tretích strán v súvislosti s Vaším konaním, najmä:
					<ul>
						<li>6.1.1. Vaším porušením týchto podmienok, vrátane umiestnenia alebo zdieľania obsahu porušujúceho právne predpisy alebo práva tretích strán,</li>
						<li>6.1.2. akýmkoľvek obsahom, ktorý umiestníte na stránky, alebo </li>
						<li>6.1.3. akoukoľvek Vašou aktivitou v súvislosti so stránkami.</li>
					</ul>
				</dd>
			</dl>
		</li>
			<dl>
				<dt>7. Ako zaobchádzame s Vašimi osobnými údajmi?</dt>
				<dd>7.1. Založením svojho užívateľského účtu nám udeľujete výslovný súhlas, v zmysle ust. par. 5, zákona č. 101/2000 Sb., o ochrane osobných údajov, v platnom znení (ďalej len: „zákon o ochrane“), so spracovaním všetkých svojich poskytnutých osobných údajov a najmä súhlasíte s tým, že Vami poskytnuté osobné údaje budú v rámci stránok zverejnené a sprístupnené vopred neobmedzenému okruhu osôb.</dd>
				<dd>7.2. Zaväzujeme sa chrániť Vaše osobné údaje spôsobom rovnakým alebo lepším, než nariaďuje zákon o ochrane. Správcom osobných údajov je spolok. Spolok však môže poveriť spracovaním tiež iného spracovateľa a o takomto delegovaní sa zaväzuje informovať prostredníctvom stránok.</dd>
				<dd>7.3. Účelom spracovania Vašich osobných údajov je sprostredkovanie kontaktu medzi užívateľmi stránok a aplikácií prevádzkovaných spolkom, zaistenie fundraisingových aktivít a vytváranie databázy darcov, poriadanie odborných kurzov, školení, diskusií a iných vzdelávacích akcií, vytváranie databáz klientov, dodávateľov a obchodných partnerov, apod.</dd>
				<dd>7.4. Ďalej založením užívateľského účtu súhlasíte so spracovaním osobných údajov za účelom komunikácie s Vami ohľadom aktivít spolku, stránok, aktivít a aplikácií prevádzkovaných spolkom, i ohľadom iných skutočností, ktoré majú vzťah k činnosti a cieľom pôsobenia spolku (obvykle prostredníctvom emailového „newsletteru“). Táto komunikácia môže prebiehať elektronickou i papierovou poštou, telefonicky, osobne i iným prostriedkom diaľkovej komunikácie, výhradne však v súlade so zákonom č. 480/2004 Sb., o niektorých službách informačnej spoločnosti a o zmene niektorých zákonov (zákon o niektorých službách informačnej spoločnosti), v platnom znení.</dd>
				<dd>7.5. Súhlas so spracovaním osobných údajov nám udeľujete na dobu, po ktorú budete mať zriadený užívateľský účet. Zrušením užívateľského účtu automaticky svoj súhlas odvolávate. Počas doby zriadenia užívateľského účtu (alebo tiež kedykoľvek inokedy) môžete svoj súhlas so spracovaním osobných údajov kedykoľvek odvolať, a to buď formou doporučeného listu adresovaného do nášho sídla, alebo emailom na adresu info@hearth.net. Odvolanie súhlasu so spracovaním osobných údajov má faktický dôsledok v nutnosti zablokovania, zrušenia alebo zásadného obmedzenia používania užívateľského účtu.</dd>
				<dd>
					7.6. Založením užívateľského účtu tiež potvrdzujete, že ste oboznámený so svojimi právami súvisiacimi so správou a spracovaním osobných údajov, ktorých úplny prehľad nájdete v zákone o ochrane, a medzi ktoré patrí najmä, že:
					<ul>
						<li>7.6.1. nie ste povinný správcovi osobných údajov poskytnúť akékoľvek údaje o svojej osobe ani súhlas s ich spracovaním a ste oprávnený toto odmietnuť, ak poskytujete akékoľvek osobné údaje a/alebo súhlas s ich spracovaním, robíte tak celkom dobrovoľne;</li>
						<li>7.6.2. Spracovanie Vašich osobných údajov bude po uplynutí doby, na akú ste súhlas so spracovaním osobných údajov poskytli, alebo po zániku tohoto Vášho súhlasu bez zbytočného odkladu ukončené alebo obmedzené, pokiaľ správca osobných údajov nebude oprávnený či povinný v ňom pokračovať na základe zvláštnych právnych predpisov;</li>
						<li>7.6.3. Vaše osobné údaje budú spracované ručne i automatizovane v rozsahu, v ktorom boli poskytnuté;</li>
						<li>7.6.4. Vaše osobné údaje budú spracované prostredníctvom zamestnancov správcu osobných údajov, poprípade zmluvnými spracovateľmi, ktorých správca spracovaním osobných údajov poverí. Vaše osobné údaje môžu byť sprístupnené len osobám k tomu oprávneným v rámci plnenia ich pracovných úloh, či už zmluvne prevzatých alebo vyplývajúcich z právnych predpisov, a podliehajúcim zákonnej či zmluvne prevzatej povinnosti mlčanlivosti;</li>
						<li>7.6.5. Vaše osobné údaje budú zabezpečene uchovávané v elektronickej alebo listinnej podobe;</li>
						<li>7.6.6. máte právo prístupu k svojim osobným údajom; na základe Vašej žiadosti Vám správca osobných údajov poskytne informácie o osobných údajoch o Vás spracovávaných, pričom správca je oprávnený požadovať primeranú úhradu neprevyšujúcu náklady nevyhnutné k poskytnutiu takejto informácie;</li>
						<li>7.6.7. máte právo, ak sa domnievate, že správca osobných údajov alebo spracovateľ vykonáva spracovanie Vašich osobných údajov v rozpore s ochranou Vášho súkromného a osobného života alebo v rozpore so zákonom: a) požiadať správcu alebo spracovateľa osobných údajov o vysvetlenie, b) požadovať, aby správca alebo spracovateľ osobných údajov odstránili prípadný chybný stav, c) máte právo obrátiť sa na Úrad pre ochranu osobných údajov (http://www.uoou.cz) s podnetom alebo sťažnosťou, pokiaľ správca osobných údajov alebo spracovateľ nevyhovie Vašej žiadosti o odstránenie chybného stavu; môžete sa však na tento úrad kedykoľvek obrátiť aj priamo.</li>
					</ul>
				</dd>
			</dl>
		</li>
		<li>
			<dl>
				<dt>8. Ako sa môžu tieto podmienky meniť?</dt>
				<dd>8.1. Vyhradzujeme si právo tieto podmienky kedykoľvek v budúcnosti zmeniť, a to i bez predchádzajúceho upozornenia.</dd>
				<dd>8.2. Zmeny v podmienkach sú účinné voči užívateľovi dňom ich vyhlásenia (resp. neskôr, pokiaľ je účinnosť podmienok časovo následná po ich vyhlásení), a to i voči takému užívateľovi, ktorý užíval stránky pred začiatkom účinnosti nových či zmenených podmienok.</dd>
				<dd>8.3. Riadne vyhlásenie podmienok sa deje zverejnením na stránkach.</dd>
				<dd>8.4. Pokiaľ so zmenenými podmienkami nesúhlasíte, tak nás to mrzí. Môžeme vám v takom prípade odporučiť, aby ste zrušili váš užívateľský účet a prestali stránky používať. Súčasne je možné osloviť spolok emailom na adresu info@hearth.net a pokúsiť sa časť, s ktorou nesúhlasíte, svojou argumentáciou zmeniť.</dd>
			</dl>
		</li>
	</ul>
</div>